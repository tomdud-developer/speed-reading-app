Fragment książki:
Tytuł: Hodowla ptaków śpiewających według Bade'go, Kleebergera i Arnolda : oswojenie, klatka, karmienie, pielęgnowanie, rozmnażanie.
Autor:Miłośnik ptaków
Data wydania:1926

Ptaszki, które zamłodu, zaraz z matczynego gniazda przeniesiono do klatki, bardzo łatwo oswoić, gdyż nie zaznały poprzednio innego życia, nie rozkoszowały się wolnością; więc gdy im w niewoli nie brak niczego, czują się tu nawet szczęśliwe i przywiązane są do swego wychowawcy-człowieka, do którego też mają największe zaufanie; główne wrażenie bowiem, jakie to ptaszę w swem życiu odbiera, to czuła, troskliwa pomoc i opieka człowieka, który prawie ciągle z niem obcuje. Inna rzecz z ptakiem starszym. Ten wie, co to znaczy złota wolność, on czuje się dzieckiem sfer powietrznych, zaznał już szczęścia swobody. Więc gdy schwytany przez człowieka i w klatce zamknięty, stara się wszelkiemi sposobami opuścić swoje przymusowe mieszkanie, usiłując przebić, lub przełamać ściany swego więzienia... Nie. zwraca on wcale uwagi na pożywienie, przygotowane dla niego, choćby w najobfitszej ilości; ani jednem spojrzeniem nie zaszczyci najtłuściejszych robaków mącznych, których z pewnością nie oszczędziłby na wolności. Biedak bierze tylko trochę czystej wody, żeby ugasić straszną gorączkę pragnienia. W tym wypadku należy klatkę z nowym jej gościem zasłonić zieloną chustką, suknem, lub grubym (w kilkoro złożonym) płótnem, jedynie tylko zielonyem. Zaledwie wtedy zupełny spokój, cisza i czuła
łagodność mogą przełamać upór osłupiałego ptaszka, który chciał zamorzyć się głodem w swej celi... W każdym razie potrzeba jeszcze pewnego czasu, by dziko złowiony ptaszek oswoił się w klatce ze swem nowem otoczeniem i odmiennemi warunkami, by się przyzwyczaił do innego życia, jakie mu teraz los wieść kazał. Nierychło biedak „udobrucha" się; czas jednak zrobi wszystko i „ranę zagoi". I tu bo wiem należy zastosować zdanie, ze „przyzwyczaje nie — to druga natura". To też i ptak nawyknie wresz cie, chociaż niezupełnie, do swej klatki i do ludzi, którzy z nim obcują: ułaskawi się... Jednakowoż nie każdy ptak, dziko złowiony i w klatce osadzony, przyzwyczai się do niewoli. Ty siące szlachetnych śpiewaków giną zaraz w pierw szych dniach swego więziennego życia z głodu i ze wzruszenia. Doświadczenia wszakże wykazały, iż najczęściej wstrząśnienia, jako też głód, sprowadzające śmierć ptaszka, miały swoje przyczyny jedynie w niestosownem postępowaniu wychowawcy względem nowego wychowanka, oraz w tern, że podany mu pokarm nie był właściwy. Tylko więc spokój — powtarzamy — oraz unika nie wszelkiego wzruszenia, czy wstrząśnienia, dla świeżo uwięzionego ptaszka może odnieść dobre skutki. Nadto osłonięcie klatki, ażeby ptaszek nie pa trzał na błękit nieba i zieleń drzew. W zmroku bowiem, gdzie ptak zwraca uwagę jedynie na najbliższe, bardzo ograniczone otoczenie — zachowa się spokojniej i przedewszystkiem zaspokoi potrzeby cielesne. Trzeba zatem pożywienie i wodę umieścić wewnątrz klatki w takich miejscach, aby ptak zaraz je zauważył, gdy zacznie rozglądać się po swem otoczeniu. Przy oswajaniu ptaków należy głównie pamiętać, by ptaka dzikiego, w zimie złowionego, przyzwycza jonego do mrozu i śniegu, nie wnosić zaraz do cie płego pokoju, lub kuchni (czem, bezwiednie, zabiło
się już niejednego), lecz powoli przyzwyczajać go do zmiany powietrza. Raptowna bowiem zmiana powietrza działa zabójczo na delikatny organizm ptaka, albo rujnuje jego zdrowie. A zatem pierwsze miejsce pobytu złowio nego podczas mrozów śpiewaka powinno być także zimne, lecz nie mroźne. Najlepiej w pierwszej chwili trzymać ptaszka w sieni, od wichru i śniegu osłoniętej; potem przenieść go do nieco cieplejszego, lecz nie ogrzewanego korytarza, lub przedpokoju, a dopiero, gdy przez dłuższy czas przyzwyczai się do tej temperatury, można go przenieść do pokoju. I teraz je szcze trzeba uważać, by pokój ten nie był bardzo ogrzany, by nie przebywało w nim zbyt wiele osób, skutkiem czego powietrze staje się wkrótce duszne, oraz, by klatki z ptaszkiem nie trzymać w pobliżu pieca opalanego; najlepiej umieścić ją, przy oknie. Gdy się ptak oswoi i zarazem przywyknie do zmiany temperatury, nie będzie mu już szkodziło sztuczne ciepło mieszkania ludzkiego. I później jednak dla chowanego w klatce śpiewaka należy unikać nagłych zmian temperatury. Mówiliśmy już wyżej, że ptak w pierwszych chwilach po uwięzieniu nie dotyka wcale przygotowanego dlań pożywienia, nawet kiedy jest ono właściwie dobrane. Otóż wszystko zależy od tego, czy więzień jeść zacznie i na to należy uważać. Trzeba przeto jak najhojniej wysypać podłogę osłoniętej klatki pożywieniem — a więc rozmaitymi nasionami, jeżeli to dla ziarnojada, jeżeli zaś dla owadożernego ptaka, to np. „mącznikami" (robaki mączne) i „poczwarkami mrówek" (mrówcze jaja). Nadto pośrodku wstawić należy naczynie ze świeżą wodą. W pierwszej chwili osowiały dziczek ani spojrzy na to wszystko, lecz po pewnym czasie (jeżeli tylko klatka jest przykryta, jeżeli w tym zmroku panuje dokoła cisza i nic nie niepokoi więźnia, a pożywie nie jest właściwe) przynęcony zdradliwem
pożywieniem, na które cała jego uwaga zwraca się mimowoli, sięgnie wreszcie po ziarno lub robaka... A skoro tylko raz zabrał się do jedzenia, to będzie jadł dalej, dopóki się nie nasyci, i sprawa wygrana: można ptaszka uważać prawie za oswojonego. Wpraw dzie jeszcze daleko do zupełnego „oswojenia się“ niewolnika, lecz, bądź co bądź, minął już najtrudniej szy początek. Mimo to wszakże należy jeszcze przez czas dłuż szy pozostawić klatkę nakrytą. W najgorszym wypadku, gdy świeżo uwięziony ptaszek żadną miarą w ciągu całego szeregu godzin nie chce zabrać się do jedzenia, można spróbować na stępującego środka, który wszelako zalecamy jedynie w ostatecznym razie. Mianowicie kąpie się ptaszka w letniej wodzie, przyczem jednak należy zachować jak największą łagodność. Przy poprawianiu i układaniu przemokłe go upierzenia przyjdzie ptaszkowi ochota do jedze nia, tem bardziej, że po kąpieli obudzi się w nim je szcze większy głód. Jeżeli ma się do czynienia z ptakiem, który przywykł całe życie spędzać w gęstych koronach drzew, dobrze jest dać mu do klatki, zaraz, od pierwszej chwili, parę świeżych gałązek; najdogodniej założyć je na bocznych ścianach i wpleść w kratę. Gałązki te zresztą bywają nawet niezbędne w klatkach niektó rych dzikich śpiewaków — jak np. sikor, strzyży ków, zniczków, mysikrólików i t. p. Najlepiej jednak powiedzie się miłośnikowi pta ków, jeżeli młode pisklęta w ich naturalnem gnieź- dzie umieści w klatce i tę zawiesi w pobliżu miejsca, gdzie znajdowało się dotychczas gniazdko. Wte dy pisk młodych, dopominających się żeru, zwabi do gniazdka w klatce rodziców piskląt, i te karmią pi sklęta, dopóki tylko one potrzebują ich pomocy. Tym sposobem hodowca oszczędzi sobie największego kło potu, nie jest bowiem sam zmuszony karmić pisklę ta — i tym też sposobem przychodzi w posiadanie
zdrowych, silnych ptaków, bo przez ich własną matkę wykarmionych. Samiczkę, którą się w ten sposób dostało, każdy rozsądny człowiek, naturalnie, uwolni i wypuści za raz, gdy tylko młode wykarmi. Jeżeli zaś nie można zwabić starych ptaków do piskląt, nie pozostaje nic innego, jak własnoręcznie ich karmić. Takiego wszakże chowu młodych wcale nie zalecamy, gdyż przez wykarmienie piskląt tak zw. „piórkiem" nie otrzymuje się po największej części zdrowych ptaków, a przynajmniej bardzo rzad ko dostaje się ptaki silne. Tak zwane „wykarmienie piórkiem" młodych, osieroconych ptaszków odbywa się w sposób nastę pujący: cieniutko zaciętym, ale nie ostrym, patycz kiem otwiera się pisklęciu dziobek, poczem osadza się to drewienko na końcu dziobka napoprzek, żeby przytrzymać mu dziób otwarty i przez ten czas kła-* dzie się mu pożywienie do środka dzióbka jak naj- mniejszemi porcjami. Wtedy ptaszek połyka ten po karm. Płynny pokarm dawać najlepiej zapomocą piórka (dutką), które przyrządza się na sposób dawnych, do pisania używanych piór gęsich, lecz bez rozszczepu. Trzeba przytem uważać, by takim sposobem karmie nia nie urazić ptaszka wewnątrz, by mu zwłaszcza nie uszkodzić wiązadełek językowych. Jeżeli się pisklę karmi świeżemi jajami mrówcze- mi, nie trzeba mu dawać wody. Kto nie rozporządza znaczną ilością mącznych ro baków i nie może mieć świeżych jaj mrówczych, ten pod żadnym warunkiem nie powinien przedsiębrać oswajania dzikiego ptaszka w klatce, gdyż nieszczę śliwy śpiewak niechybnie zginie z głodu. Miłośnik ptaków zatem, nie mając sam czasu, ani odpowiednich warunków do hodowania młodych, lub oswajania i ułaskawiania dzikich ptaków w domu, a pragnąc mimo to mieć u siebie w klatce śpiewaka, dla własnej przyjemności, najlepiej zawsze zrobi,
gdy nabędzie go od handlarza i hodowcy ptaków. Powtarzamy jednak, że należy zatem zwracać się tylko do ptaszników rzetelnych, których nietylko znawca mi, fachowcami nazywać można, lecz także przyjaciółmi ptaków — a nie barbarzyńskimi dręczyciela mi zwierząt, o których, niestety, nietrudno wśród handlarzy ptakami. Zwracamy jeszcze uwagę i na to, że kupiony ptaszek u sumiennego hodowcy przy najskromniejszem upierzeniu może posiadać najcenniejsze zalety oswojonego śpiewaka, podczas gdy niekiedy ptak nic wart nie będzie w cudnie barwne przystrojony piórka. Trzeba mieć dużo w tej mierze doświadczenia, żeby w charakterze amatora umieć kupować ptaki. O jednem wszakże trzeba pamiętać, nabywając ptaszka: oto, żeby jego mostek (kość piersiowa) nie był całkiem okrągły, lecz nieco „kończasty" (śpiezasty), mówiąc językiem ptaszników. Ażeby to sprawdzić, bierze się ptaka w rękę i położywszy go na grzbiecie, dmucha się na piersi, by piórka odchyliły się na bok, a wtedy łatwo jest dojrzeć mostek: powi nien on u ptaka normalnie odżywionego tak wyglą dać: W przeciwnym razie ptak jest zanadto tłusty i nie chętnie śpiewa. Nadzwyczaj ważną rzeczą przy zakupnie ptaka jest wiedzieć, jaki był dotychczas tryb jego życia. Każda bowiem zmiana pod wszelkiemi względami szkodzi ptakowi przyswojonemu, lub już ułaskawionemu. Przestrzegamy, że nawet zmiana klatki działa i wywiera wpływ szkodliwy na ptaszka chowanego. Pomimo jednak oswojenia i zupełnego przyzwy czajenia się ptaka do swego nowego otoczenia, nie które ptaki okazują w jesieni, w czasie odlotu swych wolnych braci, burzliwy niepokój; wtedy bowiem jedne po drugich opuszczają nas wszystkie przelotne śpiewaki, które ożywiały i rozweselały w ciągu wiosny i lata ogrody, miasta i wsie, pola i lasy.
Idąc ślepo za popędem naturalnym, śpieszą one w niezmordowanym locie na południe; rzucają ziemię rodzinną, którą z taką radością witały w pierwszych dniach wiosny... Do tej wędrówki skłania je nie tylko niegościnna pora roku ze swem dotkliwem zimnem i brakiem po żywienia, ale i wspomniany wyżej popęd naturalny, któremu żaden z owych śpiewaków oprzeć się nie mo że. Dowodem tego śpiewak więziony, należący do ptaków wędrownych. W porze tej niepokój ptaszka nie ma granic, co-dzień w poranki i wieczory jesienne stacza on walkę zaciętą ze swojem więzieniem; bezradny, bezsilny, rzuca się w klatce gwałtownie, uderzając rozpaczli wie o kraty jej ścian, trzepoce skrzydełkami; szuka otworu, którym mógłby wylecieć, uwolnić się, złą czyć z towarzyszami, którzy lot swój kierują w tej chwili ku południu. Lecz niestety! zamiast powie trza, które mu ustępuje pod naciskiem jego skrzyde łek, natrafia na twarde, mocne druty swego więzie nia. Jego pierś słaba cofa się, główka pochyla się ze smutkiem... Lecz już za chwilkę ptaszyna z gniewem zaczyna się rzucać na nowo w swej celi, nie mogąc się żadną miarą oprzeć instynktowi naturalnemu, który każe zamkniętemu w tej chwili więźniowi le cieć w gromadce, z chmurami, setki mil przed sie bie... Daremne te wysiłki trwają dopóty, dopóki pta szek nie osłabnie, powtórzą się zaś nazajutrz jednako, z niemniejszą rozpaczą i niemniejszą wrzawą, jaką za każdym razem biedny więzień zwykł spra wiać. A człowiek, ów dobry miłośnik ptaków, jeżeli tylko rozumie pobudki rozpaczy, żalu i tęsknoty za mkniętego za kratą śpiewaka-wędrowca, patrząc na daremne wysiłki ptaszyny, doznaje wtedy wyrzutów sumienia, że więzi biedne, bezbronne stworzenie. Na szczęście, ten niepokój ptaszka trwa tylko czas pewien, poczem uspokaja się i wraca do dawnej wesołości.